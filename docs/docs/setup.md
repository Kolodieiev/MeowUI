# Налаштування
Якщо ви плануєте писати прошивку з нуля на Meowui або хочете адаптувати під свій пристрій прошивку від іншого пристрою, в першу чергу потрібно виконати налаштування фреймворку.
Усі стандартні налаштування розміщено в заголовкових файлах в папці **include/meowui_setup**.  

### Опис файлів налаштувань 

`context_id.h` - Не потрібно підключати самостійно. У цьому файлі знаходиться перечислення, в яке потрібно додавати усі ідентифікатори контекстів першого рівня. Це необхідно для того, щоб, по-перше, підтримувати унікальність ідентифікаторів, по-друге, щоб усі ідентифікатори були доступні з будь-якого контексту.  

`display_setup.h` - Не потрібно підключати самостійно. У цьому файлі налаштовується фізичний дисплей. А саме його драйвер, піни, до яких він підключений, та параметри підсвітки. Приклади налаштувань драйверів для популярних дисплеїв можна знайти в папці **lib/TFT_eSPI/User_Setups**.

`graphics_setup.h` - Не потрібно підключати самостійно. Тут налаштовується графічний драйвер Meowui.

`input_setup.h` - Не потрібно підключати самостійно. У цьому заголовковому файлі знаходяться налаштування вводу, та макроси прив'язки віртуальних кнопок до пінів мікроконтролера. В перечисленні *KeyID* потрібно вказати віртуальну назву кнопки та пін, до якого вона повинна бути прив'язана. У макросі *BUTTONS* потрібно додати об'єкти кнопок, як показано в прикладі. В такий спосіб можна додати скільки завгодно віртуальних назв кнопок, приєднати їх до віртуальних пінів, та зв'язати з фізичними пінами мікроконтролера.

`ui_setup.h` - Не потрібно підключати самостійно. У цьому файлі необхідно додати всі контексти першого рівня та налаштувати їх перемикання за прикладом.

`sd_setup.h` - Потрібно підключати самостійно у файлі контексту, де буде викликликатися стартова ініціалізація карти пам'яті. Файл, в якому знаходяться налаштування SD карти. А саме номери фізичних пінів мікроконтролера, до яких карта підключена, частота шини та інші.

`i2s_setup.h` - Потрібно підключати самостійно у файлі контексту, де буде налаштовуватися інтерфейс I2S.
